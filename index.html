<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>nettisivu</title>
    <link rel="stylesheet" href="styles.css">
</head>
<body>
    <div class="container">
        <h1>Los Angelesin paloja seurataan reaaliajassa ilmaissovelluksessa – palvelun tekijät vannovat ei-kaupallisuuden nimeen</h1>
        <img src="images/39-14058416785195b4b80d.avif" alt="Watch duty sovellus"> <br>
        <p class="kuvateksti">Watch Dutya ei pysty lataamaan sovelluksena Suomessa, mutta palokarttoja voi katsoa selaimen avulla. Kuva: Tanja Heino / Yle</p>
        <h4>TOPIAS PELTONEN</h4>
        <p class="date">13.1.2025 18:49</p>
        <p class="lead">Watch Duty seuraa muun muassa aktiivisten palojen reunoja ja hälyttää, mikäli palot lähestyvät käyttäjää.</p>
        <p>Yhdysvalloissa Los Angelesin ympäristössä roihuavat maastopalot ovat vaatineet ainakin 24 kuolonuhria. Paloista on annettu korkeimman tason varoitus keskiviikkoon asti kovien tuulien takia.</p>
        <p>Alueen asukkaiden keskuudessa on levinnyt pitkään jatkuneen vaaranuhan myötä sana palvelusta, joka nousi hetkessä koko maassa sovelluskauppojen latauslistojen <a href="https://www.similarweb.com/app/apple/1574452924/#overview">kärkeen</a>. Watch Duty -niminen sovellus keräsi <a href="https://x.com/scottbudman/status/1877475613428056321">viime viikolla</a> kahdessa päivässä yli 1,5 miljoonaa latausta.</p>
        <p>Watch Duty seuraa reaaliajassa maastopalojen leviämistä. Se kerää tietoja muun muassa aktiivisten palojen rajoista, satelliittikuvista, tuulitiedoista, ilmanlaadusta ja evakuointimääräyksistä. Palvelusta voi myös tilata ilmoituksia lähistölle tulevista maastopaloista.</p>
        <p>Palvelun dataa kerää julkisista lähteitä tiimi oikeita ihmisiä, jotka tekevät myös päätökset hälytysilmoitusten lähettämisestä. Vapaaehtoisista ja palkatuista työntekijöistä koostuvassa joukossa on muun muassa entisiä ja nykyisiä palomiehiä.</p>
        <p>Watch Dutyn taustalla on voittoa tavoittelematon järjestö, joka ei ole sidoksissa mihinkään valtion virastoon. Palvelu on ilmainen ja mainokseton, mutta 25 dollarin vuosijäsenyydellä saa hieman lisäominaisuuksia.</p>
        <p>Tällä hetkellä palvelu kattaa Yhdysvaltain länsi- ja keskiosien osavaltiot, mutta sen laajentamista koko maahan ja ulkomaille suunnitellaan.</p>
        <p>Teknologiajulkaisu <a href="https://www.theverge.com/2025/1/11/24340913/watch-duty-wildfire-tracking-app-los-angeles-nonprofit">The Vergen</a> mukaan Watch Duty tuntuu toimivan niin hyvin, että se saattaa jossain vaiheessa korvata hitaammat ja vähemmän luotettavat viranomaisten varoitusjärjestelmät kokonaan.</p>
        <p>Watch Dutyn teknologiajohtaja David Merrittin mukaan palvelun tekijöillä ei ole aikeita alkaa rahastaa palvelulla, vaikka sillä on selvää kasvupotentiaalia. Ennemminkin tavoitteena on pitää Watch Duty mahdollisimman selkeänä ja helppokäyttöisenä.</p>
        <p>- Kyseessä on antiteesi sille, mitä moni teknologiafirma tekee. Me emme halua sinun viettävän aikaa sovelluksessa. Käyt katsomassa tiedot ja poistut, Merrit kommentoi The Vergelle.</p>
    </div>
</body>
</html>
